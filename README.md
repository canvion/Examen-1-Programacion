# Examen-1-Programacion
Grau Superior de Desenvolupament de Pàgines Web
EXAMEN PRIMERA AVALUACIÓ

CIFP Francesc de Borja Moll
Professor: Miquel Taberner Salas
Data: 19/11/2024
Hora d’inici: 15:30 (no es permetrà l’entrada més tard de les 15:40)
Durada: 3 hores
Mòdul: Programació

Normes de l'examen
No es pot utilitzar:
Intel·ligència artificial (IA).
Dispositius mòbils o eines de comunicació.
Parlar amb altres companys o amb persones externes.
Permès durant l'examen:
Paper per fer esbossos o anotacions.
Consulta dels apunts, exercicis de classe i recursos d'internet (sempre sense utilitzar IA).
L’ús d’auriculars és permès.
Puntualitat:
Qualsevol alumne que arribi més tard de les 15:40 no podrà realitzar l’examen.
Sortides durant l’examen:
Sortir de l’aula durant l’examen repercutirà negativament a la valoració de les competències personals.
Incompliment de normes:
Qualsevol incompliment de les normes implicarà un 0 automàtic en totes les activitats.

Indicacions obligatòries
Codi comentat: El codi ha de ser clarament comentat per explicar el funcionament de cada part. (1 punt CProf 1)
Noms adequats: Els noms de variables i funcions han de ser clars, descriptius i adequats al seu ús. (1 punt CProf 1)
Optimització: El codi ha de ser eficient i optimitzat, evitant redundàncies innecessàries. (1 punt CProf 1)
Restricció d’ús de funcions predefinides: Només es poden utilitzar les següents funcions predefinides: (4 punts CProf 1)
print()
input()
append()
pop()
int()
str()
len()
in
range()

Enunciat de l'examen
Desenvolupa una aplicació amb Python que permeti gestionar una classificació d’equips i les seves puntuacions. Pots utilitzar l'IDE que prefereixis.
L’aplicació es basa en un menú (1 punt CProf 2) interactiu on l’usuari podrà escollir entre diverses opcions que executaran una o més de les funcions següents. 
L’aplicació ha de contenir les següents funcions obligatòries:
newTeam(...)(1 punt CProf 3)
Permet afegir un equip a la classificació. La puntuació inicial de l’equip serà de zero punts. No cal comprovar que l'equip estigui repetit.


updateTeam(...)(2 punts CProf 3)
Permet modificar la puntuació d’un equip de la classificació. L’usuari introduirà:
La posició a la classificació de l’equip.
La nova puntuació per actualitzar.
No cal comprovar que l’usuari ha introduït un enter, però sí que s’ha de controlar que la posició sigui vàlida.
deleteTeam(...)(3 punts CProf 3)
Permet eliminar un equip de la classificació. L’usuari introduirà la posició a la classificació de l’equip que vol eliminar.
No cal comprovar que l’usuari ha introduït un enter, però sí que s’ha de controlar que la posició sigui vàlida.
updateLeague(...)(4 punts CProf 3)
Ordena la classificació segons les puntuacions, de major a menor.


viewLeague(...)(2 punts CProf 2)
Mostra els equips de la classificació amb un format clar i llegible. Cada cop que es mostri la classificació ha d’aparèixer ordenada de major a menor.

Entrega de l’examen
Format: L’examen s’ha d’entregar en un únic fitxer Python (.py) que inclogui tot el codi de la solució. El nom del fitxer serà Cognom1Cognom2Nom.py
Plataforma: Pugeu el fitxer al Classroom dins del termini indicat.
Nota: Assegureu-vos de gestionar bé el temps i seguir totes les indicacions amb atenció.
NO ES CORREGIRÀ CAP EXAMEN QUE NO S’ENTREGUI EN LES CONDICIONS ESTABLERTES
